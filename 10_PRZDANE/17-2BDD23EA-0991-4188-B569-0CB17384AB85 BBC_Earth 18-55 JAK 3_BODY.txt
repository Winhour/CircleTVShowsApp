Jak budowano imperia odc 6 serial dokumentalny Niemcy 2018, 60 min<br>https://programtv.onet.pl/tv/jak-budowano-imperia-323044?entry=9524124<br><br>"Jak budowano imperia" to serial dokumentalny, który prezentuje dziesiątkę największych cywilizacji, jakie kiedykolwiek istniały. Każda z nich trwała przez wiele lat, niekiedy przez całe wieki. Choć dziś po ich przedstawicielach nie ma już śladu, pozostały namacalne wspomnienia - monumentalne budowle, wynalazki, pomniki czy rewolucyjne idee. Seria "Jak budowano imperia" składa się z dziesięciu odcinków poświęconym takim mocarstwom, jak starożytny Egipt, Cesarstwo Rzymskie, Imperium Osmańskie czy Indie Brytyjskie. Twórcy ukazują ich dokonania poprzez dziesięć największych osiągnięć. Widzowie poznają zatem w sumie sto zagadnień, które twórcy programu uznali za najważniejsze w historii. Wnikliwa analiza pozwala wysunąć wnioski, dlaczego poszczególne imperia w końcu przestały istnieć. (Onet.pl)<br><br><br>Imperium kolonialne

(Wikipedia)<br>https://pl.wikipedia.org/wiki/Imperium_kolonialne<br><br>Imperium kolonialne – imperium, które składa się z państwa macierzystego (tzw. metropolii) oraz kolonii, położonych zazwyczaj w różnych częściach świata.
<br>Imperia kolonialne: >>><br>
Epoka mocarstw kolonialnych rozpoczęła się wraz z wielkimi odkryciami geograficznymi XV-XVI w. i chęcią zdobycia jak największej ilości nowych ziem. Pierwszymi mocarstwami kolonialnymi były Hiszpania i Portugalia. Następnie do grona mocarstw kolonialnych dołączyły: Holandia, Anglia, Francja i Rosja. W wyniku licznych wojen między mocarstwami kolonialnymi w XVII-XIX (w Europie i na terenie kolonii) układ sił się zmienił: Hiszpania i Portugalia przestały się liczyć jako mocarstwa kolonialne, a ich miejsce zajęły Wielka Brytania oraz Francja. Niektóre państwa próbowały dołączyć do grona mocarstw kolonialnych dopiero w XIX i na początku XX w. (np. Niemcy, Włochy, USA czy Japonia).Osobny artykuł: Lista największych państw w historii.
Spór o kolonie wielokrotnie prowadził do wojen, z których największe znaczenie miały:
wojna siedmioletnia
wojna rosyjsko-japońska
I wojna światowa
Największe posiadłości kolonialne miała w XIX wieku Wielka Brytania. Pod koniec stulecia do Korony Brytyjskiej należała czwarta część kuli ziemskiej, m.in. Indie, Australia, Kanada, Egipt i Afryka Południowa. Potężne imperia miały również Francja i Rosja. Po pojawieniu się w XIX wieku dwóch nowych państw aspirujących do miana mocarstw, Niemiec i Włoch, również one zapragnęły mieć posiadłości zamorskie. Ponieważ jednak większa część terenów dostępnych do skolonizowania była już pod kontrolą innych państw, doprowadziło to do agresywnej polityki tych dwóch nowych graczy na arenie międzynarodowej, a co za tym idzie, do wielu konfliktów (np. incydenty w Maroku) oraz stało się elementem ruchów politycznych (np. faszyzmu włoskiego). Kolonie posiadały również państwa mniejsze – Holandia (nienaruszony stan posiadania w Indiach Wschodnich od czasu świetności Zjednoczonych Prowincji), Belgia (Kongo początkowo jako prywatna własność Leopolda II). Najstarsze imperia kolonialne natomiast – hiszpańskie i portugalskie – w XIX w. pogrążyły się w kryzysie. Brazylia i hiszpańskie kolonie w Ameryce Południowej i Środkowej ogłosiły niepodległość w pierwszej połowie XIX w. Osłabione wojnami napoleońskimi metropolie nie były w stanie przeciwstawić się temu procesowi. Pod koniec stulecia Hiszpania w wyniku wojny ze Stanami Zjednoczonymi utraciła wyspy: Kubę i Portoryko na Morzu Karaibskim oraz Filipiny.
Rozpad mocarstw kolonialnych nabrał tempa po II wojnie światowej i trwał ok. 20-30 lat (dekolonizacja).
<br>Ustrój kolonii: >>><br>
Systemy sprawowania przez metropolię władzy nad koloniami były zróżnicowane. Kraje zamieszkane w przeważającej większości przez emigrantów z Europy (Kanada, Australia, Nowa Zelandia) miały autonomię i stopniowo uniezależniały się od metropolii. Niekiedy głową państwa pozostawał nadal miejscowy władca, który dysponował własną armią. Istotne decyzje podejmowali jednak europejscy doradcy. Taką formę d ...<br><br><br><br><br><br><br> ...<br><br>
