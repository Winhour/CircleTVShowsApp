Następne 48 godzin komedia sensacyjna USA 1990, 125 min<br>https://programtv.onet.pl/tv/nastepne-48-godzin-151037?entry=9503879<br><br>"Kolejne 48 godzin" to wypełniona wartką akcją i dużą dawką humoru kontynuacja przeboju "48 godzin" z 1982 roku. W głównych rolach ponownie Nick Nolte i Eddie Murphy. Powracają oni jako policjant i przestępca, których okoliczności zmuszają do współpracy. Akcja filmu "Kolejne 48 godzin" toczy się w San Francisco. Detektyw Jack Cates (Nick Nolte) podąża tropem osób podejrzanych o współpracę z groźnym bandytą o pseudonimie Iceman, który sprawuje kontrolę nad lokalnym rynkiem narkotykowym. Podczas strzelaniny śledczy zabija w samoobronie jednego z podejrzanych. Wkrótce zostaje oskarżony o bezzasadne użycie broni i traci swoją odznakę. Mężczyzna ma zaledwie dwie doby na oczyszczenie się z zarzutów o nieumyślne spowodowanie śmierci. Jeżeli mu się nie uda, stanie przed sądem. W tej trudnej sytuacji Jack zwraca się o pomoc do recydywisty Reggiego Hammonda (Eddie Murphy), który już raz - przed laty - pomógł mu schwytać przestępcę. Mężczyzna opuszcza więzienie. Okazuje się jednak, że jedyne, czego teraz chce Hammond, to odzyskać samochód oraz pieniądze, które przechowywał dla niego Jack, i rozpocząć uczciwe życie. Szybko wychodzi na jaw, że poszukiwany przez Catesa przestępca wydał wyrok również na Reggiego. W tej sytuacji zresocjalizowany przestępca nie ma wyjścia: musi ponownie pomóc Jackowi. Dawni znajomi spędzają razem tytułowe "Kolejne 48 godzin". (Onet.pl)<br><br><br>Następne 48 godzin (rok 1990)
(Wikipedia)<br>https://pl.wikipedia.org/wiki/Nast%C4%99pne_48_godzin<br><br>Kolejne 48 godzin (ang. Another 48 Hours) − amerykański film sensacyjny z 1990 roku w reżyserii Waltera Hilla. Kontynuacja filmu 48 godzin (1982).
<br>Fabuła: >>><br>
Na pustyni w podejrzanej spelunie pojawia się trzech motocyklistów. Jeden z nich Ganz (Andrew Divoff), zwany Prawiczkiem, otrzymuje zlecenie na zabicie Reggie'ego Hammonda (Eddie Murphy). Dla Ganza to także sprawa osobista, gdyż Hammond przyczynił się do śmierci jego brata kilka lat wcześniej. Podczas spotkania pojawia się patrol policjantów. Policjanci i barman zostają zabici. W tym samym czasie detektyw Jack Cates (Nick Nolte) obserwuje na torze crossowym podejrzanych o współpracę z dilerem narkotykowym o pseudonimie Iceman. Podczas zatrzymania zabija w samoobronie jednego z nich, a czarnoskóry mężczyzna ucieka. Jakby było mało kłopotów, zostaje oskarżony o bezzasadne użycie broni i traci swoją odznakę. Podczas szukania dowodów potwierdzających swoją niewinność, Jack zostaje postrzelony przez ludzi Ganza. Przeżył tylko dlatego, że miał kamizelkę kuloodporną. Jack dostał tylko dwie doby, aby udowodnić swoją niewinność. W tym czasie recydywista Hammond wychodzi z więzienia. Autobus, którym jedzie zostaje zaatakowany przez motocyklistów. Gates i Hammond spotykają się w szpitalu i obaj znowu muszą współpracować. Okazuje się, że poszukiwany przez Catesa Iceman jest to samą osobą, której Hammond ukradł osiem lat temu pół miliona dolarów. Na wszystko znowu mają tylko 48 godzin...
<br>Obsada aktorska: >>><br>
Eddie Murphy jako Reggie Hammond
Nick Nolte jako Jack Cates
Kevin Tighe jako Blake Wilson
Brion James jako Iceman/Ben Kehoe
Ed O’Ross jako Frank Cruise
David Anthony Marshall jako Willie Hickok
Andrew Divoff jako Cherry Ganz
Bernie Casey jako Kirkland Smith
Brent Jennings jako Tyrone Burroughs
Ted Markland jako Malcolm Price
Tisha Campbell-Martin jako Amy Kirkland
<br><br><br>https://pl.wikipedia.org/wiki/Nast%C4%99pne_48_godzin<br>
