25 lat niewinności Sprawa Tomka Komendy dramat biograficzny Polska 2020, 116 min<br>https://programtv.onet.pl/tv/25-lat-niewinnosci-sprawa-tomka-komendy-485114?entry=9522557<br><br>"25 lat niewinności. Sprawa Tomka Komendy" to poruszający, obsypany nagrodami polski dramat biograficzny z 2020 roku opowiadający historię chłopaka niesłusznie skazanego na ćwierć wieku więzienia za gwałt i zabójstwo nastolatki. Sprawa zyskała rozgłos dzięki reportażowi zrealizowanemu przez dziennikarza Grzegorza Głuszaka. Film jest pełnometrażowym debiutem reżyserskim Jana Holoubka. Mroczny klimat doskonale oddają zdjęcia Bartłomieja Kaczmarka, z którym twórca współpracował już wcześniej przy serialu "Rojst". W głównej roli możemy oglądać Piotra Trojana, pamiętanego m.in. z filmu "Chce się żyć" i serialu "Znaki". W postać jego matki wcieliła się znakomita Agata Kulesza. Główny bohater produkcji "25 lat niewinności. Sprawa Tomka Komendy", 23-letni mężczyzna, zostaje aresztowany. Policja podczas przesłuchania próbuje wymusić na nim przyznanie się do brutalnego zamordowania 15-letniej Marysi Malczewskiej. Niebawem Tomasz Komenda staje przed sądem i zostaje skazany na 25 lat pozbawienia wolności. W więzieniu przechodzi prawdziwe piekło. Jego matka nie ustaje w walce o uwolnienie syna i wspiera go w chwilach kompletnego załamania psychicznego. Po 18 latach w końcu znajdują się ludzie, którzy przychodzą z pomocą pokrzywdzonemu przez system mężczyźnie. Obraz "25 lat niewinności. Sprawa Tomka Komendy" odsłania jedną z najbardziej niechlubnych kart w dziejach polskiego sądownictwa. To poruszająca opowieść o niezłomności ludzkiego ducha, wytrwałości i sile rodzinnych więzów. Jan Holoubek i Piotr Trojan otrzymali wyróżnienia na FPFF w Gdyni. W 2021 roku w serwisie internetowym Player pojawił się serial, który jeszcze dokładniej opisuje niezwykłe losy Tomka Komendy. (Onet.pl)<br><br><br>25 lat niewinności. Sprawa Tomka Komendy (rok 2020)
(Wikipedia)<br>https://pl.wikipedia.org/wiki/25_lat_niewinno%C5%9Bci._Sprawa_Tomka_Komendy<br><br>25 lat niewinności. Sprawa Tomka Komendy – polski dramat sensacyjny z 2020 roku w reżyserii Jana Holoubka, powstały na podstawie scenariusza Andrzeja Gołdy. Film opisuje sprawę Tomasza Komendy (odtwórca roli – Piotr Trojan), który niesłusznie został skazany za gwałt i zabójstwo 15-letniej dziewczyny na karę 25 lat pozbawienia wolności. Po 18 latach pobytu Tomasza Komendy w zakładzie karnym prokuratorzy i policjant postanowili odkryć prawdę stojącą za zagadkową sprawą zatrzymanego. Film odniósł sukces artystyczny i komercyjny, zbierając do połowy października 2020 roku widownię liczącą 600 tysięcy widzów oraz otrzymując cztery statuetki podczas Koszalińskiego Festiwalu Debiutów Filmowych „Młodzi i Film”.
<br>ObsadaAktorRola
Źródło: Filmpolski.plAktorRolaAktorRola
Źródło: Filmweb
<br>Produkcja: >>><br>
Scenarzystą 25 lat niewinności był dziennikarz Andrzej Gołda. Gdy Tomasz Komenda w 2018 roku wyszedł na wolność po uniewinnieniu, Gołda próbował się z nim skontaktować. Początkowo, jak podkreślał scenarzysta, Komenda „był nieufny i nie chciał tej historii widzieć na ekranie”.
Reżyser filmu, Jan Holoubek, pracował przedtem nad serialem telewizyjnym Rojst i nie miał doświadczenia w realizacji filmów pełnometrażowych. Holoubek opisywał cel swojego debiutu fabularnego następująco:
To, że Tomek Komenda odsiedział 18 lat za zbrodnię, której nie popełnił, wiedzą niemal wszyscy. Natomiast mało kto wie o kulisach sprawy i trójce bohaterów, którzy ryzykując niemal wszystko, wyciągnęli go z więziennego piekła. Historia Tomka w szerszym kontekście uczy, że choćbyśmy popadli w największe życiowe tarapaty, sytuację wydawać by się mogło absolutnie bez wyjścia, zawsze istnieje możliwość, że pojawi się ktoś, kto wyciągnie do nas dłoń. Chciałbym, żeby nasz film dał nadzieję wszystkim tym, którzy myślą, że nie ma dla nich już szans.
Główną rolę Tomasza Komendy zagrał specjalizujący się dotąd w rolach drugoplanowych aktor Piotr Trojan. Wyłoniony on został podczas internetowego castingu z reżyserem. Później sceny z kandydatami do roli odgrywała Agata Kulesza, której Holoubek zaproponował – ku jej zaskoczeniu – rolę matki oskarżonego.
Film zrealizowany został na terenie Warszawy, Zabrza oraz Wrocławia. Kazik Staszewski nagrał piosenkę promującą film – singiel „25 lat niewinności”, który w sierpniu 2020 roku w serwisie internetowym YouTube miał ponad dwa miliony wyświetleń.
<br>Odbiór: >>><br>
Film 25 lat niewinności odniósł sukces komercyjny i artystyczny. Na ten pierwszy składała się wysoka frekwencja kinowa. Już w ciągu pierwszego weekendu od premiery film zgromadził w kinach ponad 125 tysięcy widzów.
Piotr Guszkowski z „Gazety Wyborczej” chwalił kreacje Agaty Kuleszy oraz Piotra Trojana. Zdaniem Guszkowskiego Trojan wiarygodnie wcielił się w postać, w której oczach „gaśnie nadzieja, odbierana za każdym razem, gdy tylko Komenda zdąży uwierzyć, że koszmar wreszcie się skończy”.
Michał Piepiórka z portalu Bliżej Ekranu pisał, iż ewentualną wadą filmu jest brak silniejszego zaakcent ...<br><br><br>25 lat niewinności. Sprawa Tomka Komendy (film) (rok 2020) (trwa 1 godz. 56 min.) (Filmweb)<br>https://www.filmweb.pl/film/25+lat+niewinno%C5%9Bci.+Sprawa+Tomka+Komendy-2020-844342<br><br>Film opowiadający historię chłopaka niesłusznie skazanego na 25 lat więzienia za gwałt i zabójstwo nastolatki.
<br>
* reżyseria
Jan Holoubek
* scenariusz
Andrzej Gołda
* gatunek
/
* produkcja
premiera
4 września 2020 (świat)
* nagrody<br>>>> Ocena: 7,8 32 969 ocen 11 235 chce zobaczyć 6,921 ocen krytyków <<< <br><br><br>>>> Ostatnia scena mega
: ~jarek_szewa<br>
Uwaga Spoiler! Ten temat może zawierać treści zdradzające fabułę.
<br>>>> Bezsilność bohatera sprawia że lecą łzy
: ~kase_wnek<br>
Przez cały film nie mogłam usiedziec z nerwów na to wszystko co działo się na ekranie. Nie mogę patrzeć na sceny tortur szczególnie takich brutalnych. Szczególnie takich kiedy ofiara prosi o litość. W pewnym momencie po prostu się popłakałam. To nie żadna fikcja. Film był robiony ... więcej
<br>>>> A teraz pomyślcie sobie...
: ~michael__89<br>
Ilu jest takich niesłusznie skazanych "Komend" w więzieniach- czy to polskich, czy też zagranicznych- o których istnieniu nigdy się nie dowiemy, na podstawie których nie będzie nigdy żadnego filmu i nie otrzymają grosza odszkodowania. Wyjdą jako anonimowi, niewinni, piętnowani byli ... więcej
<br>>>> Skazany na Shawshank
: ~ADEN88<br>
Od razu napiszę, że warto obejrzeć ten film. Wg mnie nie można się sugerować filmwebowymi krytykami co ormiańskie filmy o facecie w łódce ocenią 11/10 a tu dają 6/10. Nie ma się co bać, że film będzie wiał tandetą i niskim budżetem jak to było np. w filmie "Czarny czwartek" (również ciężka ... więcej
<br>>>> współczucie, mega wku*w, poczucie niesprawiedliwości i bezradności
:
